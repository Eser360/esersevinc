---
title: Hofstadter Yasası ve Gates Yasası ve Proje Planlama 
description: Bir olay her zaman planlanan zamandan daha geç biter. Bunu hesaba kattığınızda bile, her zaman beklediğinizden daha uzun sürer. Hemen okuyun!
pubDate: 04 09 2025
image: /image/2025/hofstadter-gates-yasasi.jpg
categories:
- work
tags:
- Proje Yönetimi
---

**Hofstadter Yasası**: "Bir olay her zaman planlanan zamandan daha geç biter. Bunu hesaba kattığınızda bile, her zaman beklediğinizden daha uzun sürer."

Hofstadter Yasası, projelerin tamamlanmasının genellikle planlanan süreyi aştığını, hatta olası gecikmeler hesaba katıldığında bile beklentileri aştığını belirtir. Onlarca irili ufaklı proje yönettim ve şunu net bir şekilde belirtebilirim ki; o muazzam şekilde oluşturulmuş, üzerine onlarca saat harcanmış Gant şemalarının şimdiye kadar tuttuğunu görmedim. Bu durum, proje yöneticilerinin, kendi ve ekibinin yeteneklerini ve ilerleme hızını olduğundan fazla tahmin etme eğiliminden kaynaklanmaktadır bazen de yanlış metot seçtiklerinden veya hesaba katmadıkları durumlardan kaynaklanmaktadır. Sonuç olarak, gecikmelerin yaşanması, proje yöneticisinde, ekibinde ve iş verende hayal kırıklığına ve motivasyon kaybına yol açar, sırf bu yanlış tahminlerden dolayı çöpe giden bir sürü proje gördüm, görmeye de devam edeceğim.

Ancak, bu tür hayal kırıklıklarının üstesinden gelmek için Gates Yasası'nı dikkate alabiliriz.

**Gates Yasası**: "Çoğu insan bir yılda neler başarabileceğini abartır, on yılda neler başarabileceğini ise küçümser."

Gates Yasası, insanların kısa vadede neler başarabileceklerini abartma eğiliminde olduklarını, ancak uzun vadeli potansiyellerini küçümsediklerini söyler. Dolayısıyla, küçük gecikmelerle karşılaşılsa bile, sürekli eylem, düşünceli planlama ve kararlı uygulama yoluyla kayda değer sonuçlar elde edilebilir. İlerleme başlangıçta yavaş görünse de, doğru yönde devam eden çaba, zamanla önemli ve öngörülemeyen başarılarla sonuçlanabilir. Bu nedenle, zorluklar karşısında bile sebat etmeyi ve uzun vadeli ilerlemeye odaklanmayı hatırlamak önemlidir. Bu noktada klasik proje yönetimi yerine SCRUM metodu tam da bu şekilde ilerler. Günümüz dinamik koşullarında SCRUM proje yönetimi klasik proje yönetimine göre çok daha avantajlıdır, fakat bu çok kapsamlı başka bir konu olduğu için şimdilik daha fazla detaya girmeyeceğim.

Kısacası, Hofstadter Yasası'na göre önümüzdeki zorlukları kabul ederken, Gates Yasası'na göre de uzun vadeli potansiyelimizi benimseyerek, ilerlemeye devam etmeye, harekete geçmeye ve sabırlı ve kararlı bir şekilde sonuç almaya çalışmalıyız.

Devam etmeliyiz, harekete geçmeliyiz, düşünmeli ve işleri eyleme dökmeliyiz. Biraz daha uzun sürse bile, çaba doğru yöndeyse uzun vadede sonuçlar muazzam olabilir.

Sonraki yazımda; her iki yasayı da projelerimizde nasıl kullanacağımızı detaylı olarak yazacağım, şimdilik aşağıdaki tablo ile özetleyebiliriz.

### Tablo Formatında Özet

| **Yasa** | **Açıklama** | **Projelerde Kullanım** |
| --- | --- | --- |
| **Hofstadter Yasası** | İşler her zaman planlanandan daha uzun sürer, hatta Hofstadter Yasası'nı dikkate alsanız bile. | Gerçekçi zamanlamalar oluşturun, tampon süreler ekleyin, yinelemeli planlamayı kullanın, geçmiş verilerden öğrenin ve esnek olun. |
| **Gates Yasası** | İnsanlar bir yılda neler başarabileceklerini abartır, on yılda neler başarabileceklerini ise küçümser. | Gerçekçi kısa vadeli hedefler belirleyin, uzun vadeli vizyonu koruyun, stratejik planlama yapın, inovasyonu ve uyarlanabilirliği teşvik edin ve sürekli öğrenme ve gelişmeye yatırım yapın. |